Στα μαθηματικά, και ειδικά στην βασική αριθμητική, διαίρεση είναι η αριθμητική πράξη "αντίστροφη" του πολλαπλασιασμού. Ή ακριβέστερα, 
διαίρεση του αριθμού a με τον αριθμό b είναι ο πολλαπλασιασμός του a με τον αντίστροφο του b.

Ειδικότερα, αν c επί b είναι ίσο με a, που γράφεται:

c x b = a
όπου b δεν είναι το μηδέν, τότε το a διαιρούμενο δια το b είναι ίσο με c, που γράφεται:

a:b = c
Για παράδειγμα,

 6:3 = 2
αφού

2 x 3 = 6
Στην παραπάνω εξίσωση, το a λέγεται ο διαιρετέος, το b ο διαιρέτης και το c το πηλίκο.